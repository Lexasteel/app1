ДВАНАДЦЯТЬ РОКІВ В ІННОВАЦІЯХ, починаючи з реконструкції першого енергоблоку Курахівської ТЕС і до першої «Цифрової ТЕС» - такий трудовий шлях Олексія. В 2008 році брав участь у першій автоматизації системи управління технологічними процесами на обладнанні енергоблоку 200 МВ. Загалом всі п'ять енергоблоків Курахівської ТЕС були обладнані АСУ ТП. З цього часу за програмно-технічний комплекс «Овація» Олексій відповідає постійно. А це - надійність і безаварійність роботи основного устаткування.

Олексій був активним учасником проведення сертифікаційних випробувань енергоблоків, коли Курахівська ТЕС першою в Україні готувалася працювати в умовах ринку додаткових послуг. В ізольованому режимі в період пандемії два місяці він працював на станції. І продовжував проводити випробування спільно з НЕК Укренерго. Це принесло відмінний результат - робота на ринку додаткових послуг дозволила компанії заробити більше 160 млн грн.

Олексій активний учасник програми цифрової трансформації MODUS. Запропоновані Олексієм рішення підвищують надійність і тривалість безаварійної роботи основного устаткування. Олексій став розробником і основним учасником проєкту «Ведення режиму». Проєкту, який приніс компанії 91 млн грн економічного ефекту. Ще одна ідея Олексія, як «оцифрувати» енергоблоки Курахівської ТЕС, допомогла прискорити розробку предикативних моделей прогнозування аварійності в роботі обладнання.

За активність і професіоналізм у 2020 році Олексій Киричок отримав грамоту  Міністерства енергетики та вугільної промисловості України та найвищу корпоративну нагороду - Золотий знак ДТЕК!
